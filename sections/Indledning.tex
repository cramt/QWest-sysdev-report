\chapter{Indledning}\label{ch:indledning}
Dette projekt har til opgave at løse et samtidighedsproblem mellem flere brugere af et distribueret web-server system. I systemudviklingsrapporten vil der primært blive fokuseret på hvilke arbejdsmetoder, der kan benyttes til at gennemføre projektet, samt hvilke fordele og ulemper de hver især har. Ud fra dette vil der blive valgt en arbejdsmetode, som vil blive udforsket, afprøvet og evalueret i løbet af projektet. Det er relevant at finde ud af hvilken arbejdsmetode, der egner sig bedst til dette projekt, og derfor vil denne rapport primært omhandle udviklingsprocessen, hvor den tilhørende Programmering- og Teknologirapport vil omhandle selve implementationen og teknologi overvejelser. Udover selve arbejdsprocessen og dets praktikker skal arkitekturen af systemet også designes, hvor overvejelser ift. at lave et distribueret system også vil blive evalueret. Til sidst følger en samlet konklusion på den valgte udviklingsmetode, hvor der vil blive beskrevet hvad der gik godt og skidt, sådan at erfaringerne gjort i dette projekt kan tages med videre i senere projekter.
